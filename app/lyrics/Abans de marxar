Tinc un odi que neix de l'amor
de l'amor que li tinc a la vida.
És com una ferida que em cou
però amb calor la mantinc adormida. 

Vull donar-te un racó en el meu cor
perquè entenguis les pors que aquest jove tragina. 
Que em despertis tendresa que em calmi
la ràbia que sento que em pesa i em dol.

Tinc un odi que neix de l'amor
que la terra on vaig néixer em desperta.
Per diners ens ho han pres tot
i aviat ens tocara marxar. 

Però mentre sigui aquí vull gaudir
dels moments bons que als dos junts ens queden.
I que si un dia me'n vaig
esperar-me no t'impedeixi fer-te gran.

Em queda una estona abans de sortir
No se on aniré, si tornaré per aquí
Vull trobar les peces que em falten de mi
Ja fa temps que res no m'encaixa.

Em queda una estona abans de sortir
Ha arribat ja l'hora de fer camí
Abans de marxar només et vull dir
que has sigut el motiu per quedar-me.

Aniré un altre cop a buscar 
parts de mi que sento que ara em falten.
M'enduré guardat al farcell
tot allò que tu em vas ensenyar.

I quan passin els anys somriurem 
recordant les històries passades
de les hores que vam compartir
i que per sempre jo vull conservar.

Em queda una estona abans de sortir
No se on aniré, si tornaré per aquí
Vull trobar les peces que em falten de mi
Ja fa temps que res no m'encaixa.

Em queda una estona abans de sortir
Ha arribat ja l'hora de fer camí
Abans de marxar només et vull dir
que has sigut el motiu per quedar-me.
