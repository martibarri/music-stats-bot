A través de la història ressona un acord
gravat en les memòries.
i ni el pas dels anys no n'esborra el record,
ni les guerres, ni els homes.

Ha viscut prou per veure enterrats els senyors
poderosos que ens volien muts.
Ha crescut viatjant per la terra i els segles
i amb ella han caigut tots els murs.

Ens podran llençar al foc tots els llibres,
o podran no ensenyar-nos a escriure,
però només ens podran impedir amb la mort
que cantem fort que no ens deixen viure.

No ens prendran mai la música
la música és del poble.
I ni amb força no ens la prendran.

No ens prendran mai la música
la música és del poble.
La música és del poble.

I és difícil de dir qui fa més por als de dalt,
si les bales o els bolis.
Fora tòpics, treiem-li a Plató la raó
i que els poetes governin la polis.

I és molt fàcil cantar quan ens va tot bé,
Però si el mal temps arriba
es fa complicat tornar a animar la gent,
i potser és quan més ho necessiten.

Quan pesa la derrota i els carrers son buits
En els mals moments,
en els mals moments, no en els bons.

Mentre hi hagi dolor hi haurà queixes.
Mentre hi ha lluitadors hi ha una escletxa.
Mentre hi hagi cançons hi ha esperança
i que volin les notes ben fortes, com pedres.

No ens prendran mai la música
la música és del poble.
I ni amb força no ens la prendran.

No ens prendran mai la música
la música és del poble.
La música és del poble.

No ens prendran mai la música
la música és del poble.
I ni amb força no ens la prendran.

No ens prendran mai la música
la música és del poble.
La música és del poble.
