
Tots tenim una utopia que ens fa caminar.
Una meta. Un final.
Un horitzó, un ideal. Una llum molt llunyana
que et marca el sentit del que fas.

Cuida-la i deixa-la créixer.
que la matèria dels somnis no pesa. Promesa.
Compte amb els qui als somiadors persegueixen
que són els mateixos que fan que el futur sigui negre.

Ells faran que el camí sigui negre
però amb la llum mai no et pots perdre. Mai!
La seguiren els nostres ancestres
i la seguirem fins morir-nos o vèncer, què es pensen?

Fins que caigui l'Estat i les classes.
Seguirem amb la lluita de base
Defensant-nos, si cal amb el foc:
Els somnis no es toquen, aprèn-te la frase.

I si el somni es contagia.
I es comparteix l'esperança
Emprem un camí col·lectiu
i tots junts emprenem un viatge.

I si el somni es contagia
i es transmet aquesta ràbia.
Hem estat de genolls molt de temps
i abans de caminar has d'aixecar-te.

La llum que hi ha als meus ulls
quan em disposo a saltar novament un obstacle.
Saber quant falta per l'última volta
t'ajuda a dosificar-te les forces.

La llum t'empeny si et pren la fatiga.
La llum compartida dels qui estimen la vida.
I als que voldrien malmetre-la odien:
S'apagui la llum que per mal camí els guia.

La llum em dona energia,
i em diu que només avancem si creem sinergies.
Que el camí es construeix caminant-lo,
corda't les botes ben fort i fem via.

Voldran tapar-nos la llum ben segur,
han volgut sempre que visquem a l'ombra.
Els monstres d'aquest interregne obscur
els derrotarem amb la força del poble.

I si el somni es contagia.
I es comparteix l'esperança
Emprem un camí col·lectiu
i tots junts emprenem un viatge.

I si el somni es contagia
i es transmet aquesta ràbia.
Hem estat de genolls molt de temps
i abans de caminar has d'aixecar-te.

Que amb la llum no et pots perdre,
tu cuida-la sempre i camina mirant endavant.
Seran dures les guerres però valdrà la pena
al final haver lliurat combat.

Si la pugna és ferotge,
entre totes segur que podrem
i amb les contradiccions que ens separen del dogma avancem.
Crítics però ferms, sempre amb força avancem.

sempre amb força avancem.

i amb les contradiccions que ens separen del dogma avancem.
Crítics però ferms, sempre amb força.

Endavant si les coses es torcen.
Tenim la llum si els dubtes ens aborden.
La llum et guia en les hores més fosques
i et fa més fort després de les derrotes.
La llum és negra i és lila i és roja.
Són les llums de les lluites dels nostres.

Són les llums de les lluites dels nostres. 
